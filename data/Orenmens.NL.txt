hoe graag had ik niet ooit een echt mens aangekeken
een mens met een gezicht in het gezicht
dat hij zou laten zien... aan mij, aan mij
waarop ik heb gewacht
heb moeten afwachten in de wereld
maar de mensen willen van geen mens weten
zoals ik iemand ben
dat geen mens mijn brandende mens wil mogen
dat is uiteindelijk een zacht woord

wie praat zo mager met de taal als ik
wie praat zo mager met de taal als ik
hoe graag had ik niet ooit
had maar ooit een enkel mens mijn lichaamshandmens
want een hand voor mij is witter
een hand voor mij is witter dan een bloem

het wachten is op
alles is afgelopen
teveel levens ben ik oud
brandhout
de wreld verrekt mij mijn ogen
als die van een kettinghond
die voor het eerst het licht ziet
een orenmens ben ik
het oor kan alles beter uit elkaar onderscheiden
ik hoor mijn lucht
ik hoor mijn grond